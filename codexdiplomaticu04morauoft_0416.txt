370

CCXCII.

Nic-olaus papa 1 V. episcopo Prayensz' mandat, ul cum Habardo de Zerogjn
et Scholastica, filia Zdeslai de Sternbery, in causa matrimonii dispenset.

Dc. apud Urbem Veterem, XII. Kalendas Septembris, 1290.

Nicolaus, episcopus, seruus seruorum dei. Venerabili fratri . . .
episcopo Pragensi salutem et apostolicam benedictionem. Petitio dilecti
filii nobilis viri Hebardi de Sirotin et dilecte in Christo filie nobilis mu-
lieris Scolastice, nate quondam Sdeziai (le Sternenberch, tue diocesis, nobis
exhibita continebat, quod ipsi olim ignari, quod aliqua esset consanguinitas
inter eoS, que matrimonium impediret, publice in ecclesie facie matrimo-
nium insimul contraxerunt, nullo super hoc contradicente„ vel impedimentum
aliquod opponente, ac tandem inter eos carnali copula subsecuta plures
filios procrearunt. Verum quia postmodum ad eorum notitiam quorumdam
assertione peruenit, quod quarto consanguinitatis gradu sibi adinuicem
attinent, propter quod ipsi super hoc apostolice sedis misericordiam im-
plorarunt, et asserentes, quod ex huiusmodi matrimonii separatione, si fieret
grauia possent exinde scandala generari, nobis humiliter supplicauerunt,
ut prouidere ipsis de opportune dispensationis beneficio misericorditer
dignaremur. Nos igitur, qui salutem querimus singulorum et libenter
Christi fidelibus quietis commoda procuramus, volentes predictis scandalis
obuiare ac predictorum lIebardi et Scolastice animarum saluti paterna in
hac parte diligentia consulere intendentes, gerentes quoque de circum-
spectione tua fiduciam in domino pleniorem, fraternitati tue presentium
auctoritate committimus et mandamus, quatenus, si per diligentem inquisi-
tionem super hoc ate faciendam tibi constiterit de premissis, super quibus
tuam intendimus conscientiam onerare, cum prefatis llebardo et scolastica,
quod impendimcnto consanguinitatis huiusmodi non obstante possint in dicto
matrimonio licite remanere, auctoritate nostra dispenses, prolem susceptam
et suscipiendam cx cis legitimam nunciando. Datum apud Urbem Veterem,
ΧΠ. Kalendas Septembris. l’ontiticatus nostri anno tertio.

E regesto literarum Nicolai lv. an. lV. epist. 348. b. in tabulario vaticano.

