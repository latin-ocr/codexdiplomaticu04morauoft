158

Quid his aduersum vel diuersum etiam nisi peruerso sorte iudicio ad sensum
trahantur omnino contrarium elicis ex eisdem? Num quid moleste forte
tulisti, sicut nuntii tui babere videbatur assertio, quod in aliquibus illarum
prediximus nostri esse propositi, ut eiusdem regis iustitie assistamus?
Profecto si verbi ministerium attendisses, hoc nequaquam tuum animum
molestasset. Cum enim iustitia ius suum unicuique tribuat, dum iustitie
litigantium etiam alterutrius assistitur, per consequens ius cuiuslibet con-
sen-natur. Que igitur iniuria in predictione predicta? que in his suspicionis
occasio? que appellandi causa, presertim ab ille, qui supremi iudicis vicem
gerens, superiorem non habet in terris? Numquid non appellatio gradum
exigit, ut etiam non parem appellare sufficiat, sed a minori ad maiorem
grauatus appellet? Quid hic tuus, vel potius prout verisimiliter presumimus,
tuorum consiliariorum inconsultus conatus habuit, nisi culpam? quid aliud
nisi presumtionem admodum temerariam, et argumenta, pretacte tue pro-
testationi contraria, notabilis et te omnino indecentis lndeuotionis expressit?
Porro, fili carissime! ista materiam multe commotionis ingerunt: sed cum
nesciat ab amico caritas etiam lesa recedere, procul dubio non imprimunt
cordi nostro. Sic enim personam tuam solide caritatis vinculis amplexa-
mur, ut premissa, que adhuc facilitati vel aliorum malitie credimus impu-
tanda, donec a te illa perceperimus ex sententia dicta esse, ipsam nec
mouere sufficiant nec turbare. Ideoque licet eadem tui potissime con-
templatione displiceant, cum per ipsa, si forsan in communem notitiam
deuenirent, et fama lederetur et tuo non modicum fauori decresceret, nihilo-
minus tamen eundem tuum nuntium in illis patienter audiuimus in conclaui,
et in publico parati eramus audire, nisi quod ipse prudenter attendens,
quod licentiatis et absentibus multis ex nostris fratribus, forum iudiciale
suspendimus, quousque nos in terra ecclesie cum tota nostra Curia resi-
dere contingat, a petitione publice audientie supersedit, presertim cum ex
causa premissa huiusmodi audientia nullum habuisset ellectum, absente pre-
cipue parte altera, nec vocata. Ad cor itaque inclyte princeps conuertere,
ingredere consistorium rationis, et ipsius pacate consiliis acquiescens, patris
puritatem attende. Nos enim, nisi, que inconsulte acta sunt, perseuerantia
patuerit animi fuisse iudicium, non desistemus a ceptis, sed tractatui con-
cordie inter te ac regem predictum pacis auctore preuio sic efficaciter

